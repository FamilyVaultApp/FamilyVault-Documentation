---
sidebar_position: 1
---

# Pierwsze uruchomienie aplikacji

Ta sekcja wytłumaczy Twoje pierwsze kroki w FamilyVault, czyli jak założyć lub dołączyć do grupy rodzinnej.

## Wybór sposobu połączenia z serwerem

Po uruchomieniu aplikacji po raz pierwszy przywita Cię ekran wyboru sposobu połączenia z serwerem.

![Connection type](./img/first_screen.png)

Jeśli nie masz wiedzy technicznej wybierz **rozwiązanie chmurowe** - nie wymaga ono żadnej konfiguracji nadal oferując pełne bezpieczeństwo Twoich danych.

Jeżeli posiadasz wiedzę techniczną i chciałbyś skorzystać z własnego serwera, musisz takowy najpierw przygotować. Szczegółowe instrukcje na ten temat znajdziesz *tutaj*. Po przygotowaniu konfiguracji wybierz opcję **PrivMX Bridge**.

Po zaznaczeniu odpowiedniej opcji kliknij przycisk **Dalej** znajdujący się u dołu ekranu.

## Załóż lub dołącz do grupy rodzinnej

Po zaakceptowaniu wstępnych ekranów powitalnych aplikacja poprosi Cię o określenie, czy chcesz dołączyć do istniejącej grupy rodzinnej, czy utworzyć nową.

![Create or join family group](./img/join_create.png)

Jeżeli chcesz dołączyć do istniejącej grupy rodzinnej, wybierz opcję **Dołącz do istniejącej grupy**. W kolejnym kroku zostaniesz poproszony o podanie podanie swojej nazwy użytkownika oraz ustawienie swojego hasła.

Jeśli natomiast jesteś pierwszą osobą z rodziny, która korzysta z aplikacji, wybierz „Stwórz nową grupę”. W ten sposób rozpoczniesz proces tworzenia grupy rodzinnej, do której będą mogli dołączyć pozostali członkowie.

Po dokonaniu wyboru naciśnij przycisk Dalej, aby kontynuować konfigurację oraz wybierz odpowiednią sekcję poniżej:

#### [Dołącz do istniejącej grupy](#dołącz-do-istniejącej-grupy)

#### [Utwórz grupę rodzinną](#utwórz-grupę-rodzinną)

## Utwórz grupę rodzinną

Po wybraniu opcji **Utwórz grupę rodzinną** zobaczysz pierwszą część formularza, dzięki któremu założysz swoją grupę rodzinną.

![Create family group form](./img/family_group_create_info.png)

Wpisz tutaj swoje imię lub nazwę użytkownika oraz nazwę nowej grupy rodzinnej. Opcjonalnie możesz również dodać swoje nazwisko.
W razie jakichkolwiek niepoprawnych danych informacja o tym co poszło nie tak znajdzie się pod polem, którego błąd dotyczy.

Po wypełnieniu wszystkich informacji naciśnij **Dalej**.

## Dołącz do istniejącej grupy

Po wybraniu opcji **Dołącz do istniejącej grupy** zobaczysz pierwszą część formularza, dzięki któremu dołączysz do grupy rodzinną.

![Join family group form](./img/family_group_join_info.png)

Wpisz tutaj swoje imię lub nazwę użytkownika, opcjonalnie możesz również dodać swoje nazwisko.
W razie jakichkolwiek niepoprawnych danych informacja o tym co poszło nie tak znajdzie się pod polem, którego błąd dotyczy.

Po wypełnieniu wszystkich informacji naciśnij **Dalej**.


## Ustawianie hasła klucza prywatnego

Następny ekran poprosi Cię o podanie hasła zabezpieczającego Twój **klucz prywatny** w aplikacji FamilyVault.

![Private key password](./img/private_key_password.png)

### Dlaczego ustawienie silnego hasła do klucza prywatnego jest ważne?

**Klucz prywatny** to element, który służy do szyfrowania i odszyfrowywania Twoich danych rodzinnych (np. zdjęć, dokumentów, wiadomości). Hasło, które tu ustawiasz, **nigdy nie jest wysyłane na serwer** — pozostaje wyłącznie na Twoim urządzeniu.

> 🔒 **Ważne:** Nie zapomnij tego hasła! Nie będziemy w stanie go odzyskać. Jeśli je stracisz, dostęp do zaszyfrowanych danych będzie niemożliwy.

Zalecamy użycie:
- Minimum 8 znaków,
- Małych i wielkich liter,
- Cyfr oraz znaków specjalnych.

Po dwukrotnym wpisaniu hasła naciśnij **Dalej**.

Jeżeli **dołączasz do grupy rodzinnej** przejdź do [tej sekcji](#dołączanie-do-grupy-rodzinnej---nfc-i-kod-qr).

## Dołączanie do grupy rodzinnej - NFC i kod QR

